# HoeKulator
*Fra HoeKulators [visionsdokument](https://github.com/zealand-andp/HoeKulator/blob/master/02%20Requirements%20%26%20Analysis/Vision%20for%20Hoekulator.docx):*
> HoeKulator automatiserer opstilling og udregning af resultatbudgettet på en nem, tidsbesparende, korrekt og overskuelig måde for HØK studerende.
> 
> Applikationen gør det nemt for den studerende ved at facilitere en opstilling der overholder gældende regnskabsmetoder. Den sparer tid ved at mellemresultater automatisk udregnes i baggrunden så den studerende blot skal angive de kendte data. Herved reduceres sandsynligheden for fejl og mangler.
> 
> HoeKulator er den perfekte applikation til eksamen, da applikationen sætter informationerne ind overskueligt og hurtigt med eksportering til de mest benyttede fil formater.

## Holdsamarbejde 
I uge 8 til 11 udarbejder nf19da2a2F20 en Resultatbudget-app til 2. semester-holdene på handelsøkonomuddannelsen. For at samarbejdet kan fungerer når 19 datamatikere skal arbejde på samme applikation så er det vigtigt at alle følger de fælles retningslinjer: 

* I hver mappe ligger der en fil kaldet "*!Navnekonventioner og indhold.txt*". Den beskriver: 
  * hvilke typer dokumenter der skal ligge i mappen, 
  * hvilket format dokumenterne skal have samt 
  * hvordan dokumenterne skal navngives.

* Ændringsstyring sikres ved overholdelse af [CM01 Change-procedure](https://github.com/zealand-andp/HoeKulator/blob/master/07%20Configuration%20%26%20Change%20Management/CM01%20Change-procedure.md) samt ved at overholde de fælles retningslinjer for brug af vores Git repository:
  * [ENV02 Branching-strategi og -procedure](https://github.com/zealand-andp/HoeKulator/blob/master/09%20Environment/ENV02%20Branching-strategi%20og%20-procedure.md)
  * [ENV01 Merge-procedure](https://github.com/zealand-andp/HoeKulator/blob/master/09%20Environment/ENV01%20Merge-procedure.md)
  * [ENV03 Commit-procedure](https://github.com/zealand-andp/HoeKulator/blob/master/09%20Environment/ENV03%20Commit-procedure.md)

***Sørg for at læse og følge procedurerne.***

## Arbejdsplads og -tid
Under projektet har vi fast arbejdsplads i **lokale 407** på Zealand på Femøvej 3 i Næstved. 

Vi **mødes hver morgen kl. 08:30** og fordeler arbejdsopgaver i plenum. Herefter knokler vi på **indtil omkring kl. 16**. I er skemalagt indtil 16:45 fordi det nogle gange kan være nødvendigt at bruge lidt ekstra tid på at gøre opgave færdig før fyraften.

Alt i alt er vilkårene meget lige som dem I vil opleve på arbejdsmarkedet.

### Fravær og sygdom
Sygefravær meddeles via mail eller Moodle til ANDP **senest** kl. 08:30 på dagen. <br>
Øvrigt fravær i mindre omfang aftales med ANDP **på forhånd**.

## Tidsregistrering og diversitet i arbejdsopgaver
Lige som på det rigtige arbejdsmarked så skal I registrere brugen af jeres tid under projektet. Jeres tidsregistrering vil være den primære dokumentation for jeres aktive deltagelse i projektet og dermed adgang til få projektet godkendt som en obligatorisk studieaktivitet (hvis godkendelse er en forudsætning for at kunne deltage ved Førsteårsprøven).

Tidsregistreringen vil også være hjælpsom når vi fordeler opgaver fordi historikken gør det lettere at sikre at alle prøver kræfter med så *mange forskellige opgavetyper* som muligt. Det er den enkeltes eget ansvar at arbejde med så mange forskellige opgavetyper fra så mange forskellige discipliner som muligt, men vi vil i fællesskab skabe rammerne for det under den daglige fordeling af opgaver.

Tidsregistrering vil foregå i individuelle Excel-ark som findes i mappen [Tidsregistrering](https://github.com/zealand-andp/HoeKulator/tree/master/08%20Project%20Management/Tidsregistrering) under [08 Project Management](https://github.com/zealand-andp/HoeKulator/tree/master/08%20Project%20Management).

## Videnoverførsel via artefakter
[<img align="right" src="https://github.com/zealand-andp/HoeKulator/blob/master/09%20Environment/ENV04%20Sammenh%C3%A6ng%20mellem%20artefakter.jpg" alt="Artefaktsammenhænge" width="264" height="333">](https://raw.githubusercontent.com/zealand-andp/HoeKulator/master/09%20Environment/ENV04%20Sammenh%C3%A6ng%20mellem%20artefakter.jpg)

For at træne skabelsen af gode artefakter så indfører vi et benspænd, som dikterer at man som udgangspunkt ikke må lave en artefakt, som bygger på en artefakt, som man selv har lavet. Dvs. at man eksempelvis ikke må lave SSD01 hvis man selv har lavet UC01. Sammenhængen mellem artefakter kan ses af tegningen til højre.

Det er hjælpsomt at I selv er opmærksomme på denne begrænsning under opgavefordelingen og forudseende nok til at melde jer til opgaver som ikke konflikter med jeres tidligere bidrag.

